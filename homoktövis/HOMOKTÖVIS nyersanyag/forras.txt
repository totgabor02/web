Homoktövis
A homoktövis eredetileg a Himalája lejtőin és főként Ázsiában termő növény, de ma már meghódította az egész világot. Magyarországon is találkozhatunk vele a Duna mentén, a Balaton partján vagy a Csepel-szigeten. Nálunk védett növény.
Egészségügyi hatásai
A homoktövis széles spektrumon segíti szervezetünk egészségét. Gyógyító hatása akár a meleg, akár a téli időszakban jól jöhet. Legfontosabb egészségügyi hatásai:
védi és erősíti az immunrendszert
késlelteti az öregedési folyamatot
növeli a szervezet ellenálló képességét
véd különböző fertőzések ellen
segít a legyengülésben, erősítő hatású
javítja az általános egészségügyi állapotot
C-vitamin-tartalmának köszönhetően véd a megfázás ellen
fokozza az anyagcserét, így segít az ideális testsúly megtartásában
csökkenti a vércukorszintet
védi a májat
kedvezően hat a gyomorra
lassítja az érelmeszesedést
gátolja a hajhullást
gyógyítja a sebeket
Csodanövény
{Tudta-e?
A homoktövist különböző festési célokra is használják, ugyanis vízzel átitatva sárga színt ad, amit festők, könyvkötők, bőr- és kézművesek használnak.}
E-vitamint és esszenciális zsírsavakat tartalmaz, melyek jó hatással vannak a kiszáradt, berepedezett bőrre. Májelégtelenség esetén jól hasznosul más gyógynövényekkel együtt, így például a pitypanggal. A homoktöviskéreg növeli az epe kiválasztást. Érdemes cikóriával vagy gyermekláncfűvel kombinálni annak érdekében, hogy gyógyító hatását növeljük. Csökkenti a narancsbőr kialakulását, hiszen erősíti a kötőszövetet.
Termését elsősorban nem nyersen, hanem feldolgozva használják, dzsem, bor, ivólé, likőr, gyümölcslé, kompót formájában. Leveléből erősítő hatású tea készíthető. C-vitamin-tartalma tízszerese a citrom C-vitamin-tartalmához képest. Ennek köszönhetően jól használható megfázás és köhögés esetén.
Gyógyászati célra a homoktövis termését, levelét és magolaját használják fel. Erősíti és védi az immunrendszert, elősegíti az általános jó közérzetet.
Ellenjavaslat
Nagy mennyiségben való fogyasztása - ahogyan a legtöbb gyógynövény esetében, a benne található aktív hatóanyagok következtében - nem ajánlott terhes nőknek és szoptató kismamáknak, illetve 12 év alatti gyermekeknek. Érdemes kis adagokban fogyasztani, hiszen egyes esetekben hasmenést okozhat. Akut bél- és epehólyaggyulladás, illetve hasnyálmirigy megbetegedések esetén használata nem ajánlatos.